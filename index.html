<!DOCTYPE html>
<html lang="en">
    <link rel="stylesheet" href="style.css">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hra</title>
</head>
<body>
    <header>
        <div id="menu">
            <button class="next"><a href="./1.html">Prva stopa</a></button> 
            <button class="riddle"><a href="./riddle.html">Riddle</a></button>
        </div>
    </header>
    
    <main>
         <div id="intro">
            <h2>
                Problém
            </h2>
              <p>Pani Mlsná dostala na sedemdesiatku nový počítač. Čo nový, svoj úplne prvý! A hneď sa
                rozhodla preniesť do 21. storočia aj svoj rukou písaný receptár. Digitálny katalóg receptov v
                počítači sa jej páčil natoľko, že svoju starú kuchársku knihu okamžite venovala vnučke, nech
                sa pomaly učí, kým bude súca na vydaj.
                Z parádneho darčeka sa však netešila veľmi dlho. Stačilo málo a odrazu mala všetky súbory
                v počítači zaheslované. Asi nemala klikať na to podozrivé video s mačiatkami, ktoré od nej
                chcelo prihlasovacie údaje do užívateľského konta! Teraz je však neskoro. Kontaktovali ju
                hackeri, ktorí jej odmietali súbory rozšifrovať a žiadali výkupné. Pani Mlsná mala hlavu v
                smútku, no skutočne začala panikáriť až vtedy, keď sa na budúci týždeň ohlásila dôležitá
                návšteva: Zastaví sa u nej jej synovec, úspešný pilot a najväčší jedák jej špeciálneho
                slivkového suflé! A tá nešťastná vnučka ešte aj stratila originál jej receptára!
                Každý vie, že bez receptu niet žiadneho mlsania, synovec bude smutný a pani Mlsná už
                nikdy nič poriadne neupečie.
                Keď sa hackerom zdôverila so svojou situáciou, zľutovali sa a žiadosť o výkupné stiahli.
                Povedali však, že si súbory musí rozšifrovať sama a poslali jej záhadnú tajničku a zoznam s
                inštrukciami, ako ju vyplniť. 
                Čas beží, synovcova návšteva sa blíži a pani Mlsná si nevie rady. </p>
          </div>

    
    </main>
</body>
</html>